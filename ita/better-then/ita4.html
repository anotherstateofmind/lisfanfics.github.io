Sto guardando lo schermo di un portatile. Dentro vedo una piccola stanza, e nella stanza c'è una lastra di metallo, e legata alla lastra c'è Chloe. È agitata e scarmigliata, la sua maglietta è uno straccio strappato sul pavimento. A fianco a lei vi è una giovane donna con un coltello in mano, e la lama è rossa di sangue. 

Vicino ai miei polsi incatenati c'è un tavolino con sopra un cellulare. Una voce, profonda ma leggermente nasale, viene fuori rimproverandomi in modo compiaciuto.

“Mi deludi, Signorina Caulfield. Mi hai detto un'altra bugia. Signorina Derrick?”

“No,” lo imploro, “Giuro, no, no, per favore, smettete di farle del male, vi prego, farò tutto ciò che volete, lo giuro...”

“Una linea per ogni bugia.”

Il coltello scava dentro di lei, tracciando un'altra linea rossa. Le grida di Chloe raggelano la mia anima. Cerca di contenerle, ma non riesce. Farei qualsiasi cosa, <em>qualsiasi cosa</em> per fermarle.

“Per favore, per favore, giuro... giuro che ho smesso di oppormi...”

“Agirai ancora contro di me?”

“No, giuro, lo giuro...”

“Continui a mentirmi, Signorina Caulfield.”

“No! Ti prego! Hai vinto, non posso sconfiggerti, ormai l'ho capito! Ti sto implorando, <em>ti prego</em> di fermarla, farò qualunque cosa tu chieda.”

“Una linea per ogni bugia, Signorina Derrick.”

“Basta! BASTA! Non toccarla, ti ammazzo cazzo!”

I miei polsi sanguinano per aver lottato strenuamente contro le manette. Non posso riavvolgere fin qui. Lui <em>sa</em> cosa ho il potere di fare e sa come fermarlo. Come in un sogno febbrile guardo Chloe strillare e piangere e urlare insulti contro la puttana che maneggia il coltello. Si trovano in qualche posto lontano, che non posso raggiungere. Questa è la disperazione pura.

“Finalmente qualcosa di veritiero, Signorina Caulfield. Hai una gran bella grinta, è un peccato che tu non abbia voluto accettare la mia generosa offerta. È davvero spiacevole che ormai abbiamo... varcato il Rubicone, per così dire. Se solo avessi dato ascolto alla ragione sin dall'inizio.”

“Pezzo di merda schifoso...”

“Signorina Caulfield, gradirei che moderassi il linguaggio. Non lo ripeterò.”

“...Scusa. Chiedo scusa. Guarda, mi arrendo, va bene? Ho capito come stanno le cose, hai vinto, farò qualsiasi cosa tu voglia. Ma smettete di farle del male...”

“Ripeti con me: "Farò qualsiasi cosa tu voglia, <em>signore</em>".”

“Io... farò qualsiasi cosa tu voglia. Signore.”

“Già ti rimangi la parola data? Non posso tollerare che mi raccontino bugie. Signorina Derrick?”

“No, no, mi dispiace, per favore non farlo, per favore!”

Fermate tutto questo. Non posso sopportare. Fate cessare le sue urla.

Non ho mai provato un odio così profondo.

“Riproviamo, Signorina Caulfield.”

“Lurido sacco di merda, come puoi fare questo ad un essere umano...”

“<em>Sarai</em> punita a dovere per il tuo linguaggio, Signorina Caulfield.”

“Stammi bene a sentire! Lavorerò per te, dico sul serio. Non ho altra scelta e ne sono consapevole. Ma stai certo che ti darò la caccia se mai me ne darai l'occasione—e più le fai del male, più sarò decisa a ucciderti. <em>Nulla</em> che tu possa fare mi farà cambiare idea. Ora osa dirmi che questa non è la fottutissima verità.”

C'è un breve silenzio, rotto soltanto dai lamenti di Chloe.

“Lo è,” la voce dice. “Indubbiamente lo è. Signor Jefferson, la riporti nella sua cella e si occupi di lei fino al mattino. È del tutto inutile così ostinata.”

Percepisco una presenza minacciosa dietro di me. “Sarà un piacere.”

La stanza intorno a me cambia, trasformandosi in uno scenario nero e bianco. Forti luci, contenitori neri, una limpida scenografia... quel divanetto infernale.

“E così sai viaggiare nel tempo,” Jefferson dice. “Per forza che non sono riuscito a tenerti tutta per me. Ma non fa niente, vero Max? Tu hai comunque tenuto me con te. Per sempre, nella nostra Camera Oscura.”

Questo non può essere reale.

“Non hai più alcun potere su di me.”

Si china su di me, e sento un ago sul mio collo. Il suo respiro sul mio orecchio manda un brivido lungo la mia spina dorsale. 

“Questo è da vedere, Max. Il Signor Prescot ti vuole ridotta a pezzi, e quell'uomo ottiene sempre ciò che vuole. Vedremo cosa penserai quando avrò finito con te.”

Mi libera dalle manette. Vorrei immediatamente saltargli alla gola, ma i miei arti si rifiutano di obbedirmi. Solo deboli spasmi. 

“Ti piace il mio nuovo cocktail? Sarai cosciente al punto giusto durante il tutto. Consapevole, ma impotente.”

Mi alza il viso tenendomi per il mento e mi fissa negli occhi. Ogni cellula del mio corpo vuole fuggire da questo pazzo maniaco. Non posso farlo, e mi sta facendo impazzire.

“Guarda le tue pupille. È perfetto. Sai, non ho potuto divertirmi con te l'ultima volta. Era tutto lavoro e niente svago. Possiamo rimediare adesso.”

Mi afferra le mani e le porta dietro la mia testa, e ancora una volta le fissa insieme col nastro adesivo. Quando si avvicina, una sensazione ripugnante per l'esposizione e l'umiliazione striscia nella mia testa, soffocando ogni pensiero razionale. Il terrore viaggia assieme al mio respiro, mentre il cuore mi martella le tempie.

“Lasciami andare, mostro...”

“Che argomentazione imperiosa, come potrei rifiutare? Devo ammettere però che sono colpito, Max. Sei stata parecchio combattiva, non come la tua cara amica qui. Se vuoi sapere la mia—e so che muori dalla voglia di sapere come la penso—non era neanche degna di lustrarti le scarpe.”

Stordita e annebbiata dai farmaci, noto che Chloe è proprio di fronte a me, distesa sul pavimento. Ha il foro di un proiettile in fronte.

“Chloe... no, Chloe... io ti ho salvata. Questo non è reale, ti ho salvata.”

I suoi occhi si spalancano. Sono vitrei e persi nel vuoto. Apre bocca senza guardare nulla in particolare. 

“Non hai salvato nessuno. Hai fatto morire mia madre, Max. Tutta la mia città natale. Quanto è fottutamente malato?”

“Cosa...?”

Nulla di tutto questo è reale. Smetti di ascoltare, nulla di tutto questo è reale.

“Ti avevo chiesto di salvare tutti quanti. L'avrei fatto io, ma il potere era nelle tue mani. Come hai potuto tornare indietro? Davvero credevi che io possa vivere con questo sulla mia coscienza? Magari respiro, ma dentro sono morta.”

Strizzo forte i miei occhi. Non è reale, non è reale—mi ripeto, più e più volte. Eppure con tutta me stessa mi sforzo di liberarmi, di muovermi, di scalciare e distruggere. La paralisi del mio corpo resta ugualmente salda.

E poi tiepide dita mi accarezzano i capelli, con cura e delicatezza. Il giorno e la notte, rispetto al tocco nauseabondo di Jefferson.

“Shhh.”

La mano mi tiene la nuca, cullando la mia testa. Calore e conforto si riversano lentamente nella fredda oscurità, come un raggio di sole che penetra una tempesta. 

“Dormi, Max. Nulla ti farà del male. Sei al sicuro qui.”

Il sussurro è quieto, gentile. Supera le voci accusatorie attorno a me, spingendole sullo sfondo con fermezza. Eleva i miei pensieri al di sopra dei nuvoloni tempestosi. 

“Sei al sicuro qui.”

Mi aggrappo alle parole, per non cadere di nuovo nel vortice.

<hr class="small-hr">

La prima cosa che vedo aprendo gli occhi è un caldo bagliore di color arancio. Nell'aria c'è un profumo fruttato, di ciliegia, e dallo stereo suonano soavi archi. Delle dita passano dolcemente fra i miei capelli, rilassanti e piacevoli.

“Chloe?”

“Ehilà.” Posa qualcosa vicino al bracciolo—il suo cellulare, presumo. Dalla sua voce riesco a sentire il suo sorriso. “Sei andata via per un po'. Mi stavo preoccupando.”

La mia testa è sulla sua gamba, e vi sono aggrappata come fosse un orsacchiotto. Una gamba scoperta molto tonica, non posso fare a meno di notare.

Non mi sento particolarmente desiderosa di spostarmi. “Quanto tempo?”

“Un paio d'ore. Prima sei svenuta, poi hai avuto un qualche incubo. Ti sei calmata dopo un po'.”

“Eri tu? A tenermi e sussurrarmi?”

“Sì. Sì, ero io. Non il mio primo pigiama party.”

Le do una strizzatina d'apprezzamento. “Grazie.”

“Di nulla.”

Mi rendo conto che allo stereo sono i Message To Bears, qualcosa dai loro ultimi lavori. Chloe deve sapere che li adoro. E non so da dove venga quel profumo, ma è assolutamente delizioso. Candele profumate, suppongo? Ad ogni modo c'è luce di candela tutto intorno a noi. Sarebbe tutto perfetto se solo il ricordo dell'incubo non lo inquinasse così tanto.

“È stato orribile, Chloe.”

“Ti va di parlarne?”

“È stato molto peggio dei miei soliti incubi. Davvero siamo state catturate da Sean Prescott?

“Hai visto questo?”

“Sì! È stato realtà? Assistere alle tue torture? Dimmelo e basta.”

“Non per me—voglio dire, <em>io</em> non ci sono passata. Ma è stato realtà per BetaMax. Dopo <em>settimane</em> con quel pazzoide, riuscì a fuggire. Tornò indietro saltando in una foto, assicurandosi che non fosse mai accaduto.”

È allucinante sentirglielo confermare. Che esperienza terrificante da vivere. Riesco ancora a sentire l'odio dentro me, tutta quella impotente rabbia. Ora capisco perché lo volevo morto.

“E Jefferson? Non è in circolazione, vero?”

“No, quel figlio di puttana è morto. Una villetta è volata nella stazione di polizia schiantandosi nella sua cella. L'unica cosa buona venuta fuori dal tornado.”

“È morto per davvero? Il suo corpo è stato trovato?”

“Sì, quel che ne restava. Te lo giuro, non farà mai più del male a nessuno.”

Rifletto sulle sue parole per un attimo. “Si meritava di peggio,” le dico.

“Esattamente quel che ho pensato io. Max, che sta succedendo? Non dovresti conservare alcun ricordo. Non è mai successo prima.”

“Non lo so. I miei sogni sono... diversi? Non ho idea di come funzioni tutto questo.”

“Hai qualche altro ricordo? Nient'altro?”

“No, t'assicuro. Solo quel sogno orribile. Magari ci sarà altro. Come se avessi bisogno di altro per alimentare i miei incubi...”

“Che merda. Speravo che adesso finalmente saresti stata in grado di dormire, ma suppongo che è chiedere troppo. Mi dispiace tanto vederti sempre così stanca.”

“Aw, non può essere tanto male. Non se ci sei tu a proteggermi dall'uomo nero.”

“Magari. A volte non posso fare altro se non svegliarti. Mi hai detto di lasciarti stare così che almeno <em>io</em> possa dormire un po', ma ovviamente non ci penso proprio.”

La guardo con la coda dell'occhio. “Sei stata qua seduta tutto il tempo?”

“Nah. Dopo averti messa bella comoda sono andata ad allenarmi e farmi una doccia, poi sono tornata a vedere come stavi. Ho fatto La Donna Che Sussurrava A Max e poi, uh... sono andata a fare qualche altro lavoro domestico. Non corro rischi facendo le cose mentre dormi, dato che non potrai annullarle riavvolgendo. E da una ventina di minuti ero qui a rilassarmi un po'. È senz'altro piacevole rallentare un po' il ritmo.”

“Scusa, scusa, ma... hai detto che ti sei <em>allenata</em>? Tu?”

“Già, ridi pure, nerd. Vedremo se riderai ancora quando dovrò portare il tuo culo moscio fuori dai guai perché Little Miss Oracle qua sta avendo un'altra visione.”

“Mee-ow, ho toccato un argomento delicato...”

“Non proprio.” Mi dà un pizzicotto sul braccio. “È che mi diverto a romperti.”

“Non me n'ero mai accorta. Sai, vorrei continuare a farti domande su un milione di altre cose, ma mi sento così idiota, a spararti mille domande al minuto.”

“Scherzi? È bello. Di solito sono io quella con l'amnesia cronica. Finalmente posso essere l'odiosissima saputella.”

“Beh, ora sai cosa si prova a dover spiegare tutto ogni volta, suppongo.”

“Oh, i pesanti fardelli che dobbiamo portare.” Chloe sospira e muove le spalle, 





Accorcio la distanza, prendo tra le mani il suo viso e premo la mia bocca sulla sua. Potrebbe sembrare impulsivo, ma onestamente ho avuto voglia di farlo da quando mi sono arrivata.

No, da molto prima. Ogni giorno che è trascorso. Ogni minuto dal nostro ultimo bacio al faro. Tutto questo tempo sono stata avvolta dal fuoco di quel ricordo, rievocandolo e nutrendolo fino a far sì che consumasse l'altra mia vita. Avrei saltato dal faro se non ci fossimo baciate? Avrei sentito così forte la sua mancanza se non avessi rubato un assaggio di quel che sarebbe potuto essere?

La sua reazione è... intensa. Dopo un breve momento di sorpresa le sue braccia scivolano lungo la mia vita e mi tirano verso lei. Le sue labbra si incollano e intrecciano con le mie, avide e affamate. Mi respira come se non ci fosse abbastanza ossigeno nella stanza. 

Io ho fatto questo due volte. Lei l'ha fatto centinaia di volte, e si vede. Conosce ogni mio movimento e contrazione. È strano e inquietante e stupendo.
sfaccettatura? sfumatura?
movimento? gesto? virgola?
punto sensibile? punto debole? debolezza?

Le nostre bocche si separano, e ci guardiamo a vicenda. Nel mio petto c'è un battito sfrenato, e un così dolce sorriso sulle sue labbra. “Quanto sei hardcore, Max.”

La tentazione di andare avanti è dolorosa, ma devo frenarmi. Ci sono fin troppe domande nella mia testa. La bacio ancora per un attimo, soltanto un bacetto e un sorriso, e mi adagio nuovamente sulle sue gambe. “Giusto per farti sapere con certezza che sono molto, molto interessata in ciò che hai da offrire.”

“Wow, um. Okay.” Ha il respiro alquanto affannoso. “Bel modo di affermare la tua dominanza, tentatrice.”

“Hah! Beh, non a caso sono il capo, dico bene?”

“So che cazzeggi ma in un certo senso <em>sei</em> tu il capo. Spesso sei venti passi avanti a tutti gli altri. Qualsiasi cosa tu dica, è difficile contestarti.”

“Dubito che ciò ti abbia mai impedito di provarci.”

“No, decisamente no. Mi conosci bene.”

Vorrei restare in questo attimo. Lasciare che la conversazione cessi e usare lei come mio cuscino per sempre, fregandomene di dove siamo, cosa stiamo facendo o cosa è accaduto. Tecnicamente, suppongo di poter restare, mi basta riavvolgere a ripetizione questo minuto. Ma poi non sarebbe più speciale, no?

Non importa. Le domande si agitano nei miei pensieri, mai lontano dalla superficie. Il minimo che possa fare è guardare in faccia quello che ho fatto.

“Dunque... sai cosa devo chiederti, vero?”

Si irrigidisce per un attimo. Sa.

Le stringo la mano, sperando di rendere più facile parlarne. “Ci furono sopravvissuti?”

Chloe respira lentamente. “Sì. Parecchi sopravvissuti.”

<em>Solo, non mia madre,</em> sento nel silenzio che segue. “Mi dispiace moltissimo, Chloe.”

“Beh, non dispiacerti. Ci siamo già passate.”

“No, intendo solo dire... mi dispiace che non poteva andare diversamente. Mi dispiace che non potevamo avere entrambe.”

“Lo so, lo so.” Mi dà una stretta per rassicurarmi. “Dispiace anche me. Ma dovevamo guardare avanti. Sono stata una pessima figlia, le ho dato un casino di problemi, ma non posso andare indietro e cambiare le cose. Tutto ciò che posso fare ora è renderla orgogliosa della persona che sono diventata.”

È evidente questa è un'altra conversazione che abbiamo già avuto. Mi domando quanto c'è voluto prima che il cordoglio diventasse accettazione. 

“Non so se può farti sentire meglio,” le dico, “ma era devastata dalla tua perdita. Inconsolabile. È... anche per questo che—”

“David sta bene, comunque. E anche Sua Troietà Victoria Chase, dato che neanche era in Oregon in quel momento.”

Okay, ho colto il segnale. Tieni la bocca chiusa su Joyce. “Fantastico. Sono felice che David se la sia cavata.”

“La Backwell fu rasa al suolo, quindi non ce l'avrebbe fatta se non si fosse preso un giorno di ferie dopo aver aiutato a fare irruzione nel covo di Jefferson. Poi venne a sapere di mia madre... ma persino quello fu in grado di metterlo da parte e lanciarsi nelle operazioni di ricerca e soccorso.”

“E... noi non abbiamo contribuito?”

“Ci abbiamo provato. Giuro. Ma non ce la facevamo. Siamo scese da quella collina e ti ho vista dare calci alle macerie e crollare, avevi perso la testa. Siamo dovute andar via, era troppo.”